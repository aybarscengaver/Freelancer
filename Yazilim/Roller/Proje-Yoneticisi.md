### Proje Yöneticisinin Görevleri ###

* Proje analizleri.
    - Proje yöneticisi anlaşması yapılmadan önce müşteri taleplerini alıp, uygulanacak proje için tasarımcı ve yazılımcılarla birlikte sözleşmeye eklenecek bir proje analizi çıkartacaktır.

* Proje tasarımı.
    - Proje yöneticisi, analizi yapılmış olan işin adımlarını belirleyecektir. Projenin hangi sistemlerle nasıl geliştirileceğini dökümante etmek durumundadır.

* İş dağılımlarını yapılması / kontrolü.

    - Proje yöneticisi, bir projenin analizini ve tasarımını yaptıktan sonra elindeki iş listesinden yetkinlik seviyeleri ve iş durumlarına göre yazılımcı ve tasarımcılara iş paylaşımı yaptırır.
* Müşteri toplantıları.
    - Proje yöneticisi, müşteri ile yapılacak her teknik toplantıdad bulunmak zorundadır.
* Proje takibi.

    - Geliştirilen tüm projelerin, iş takibinden proje yöneticisi sorumludur. İş takibi için kullanacağı araçlara proje yöneticisi karar verir.
* Projenin demo yayına açılması.
    - Proje demo yayına hazır olduğunda, projenin demo sunucusuna kurulumundan proje yöneticisi sorumludur. Tasarımcılar yada yazılımcıların sadece git sunucusu üzerinde yetkileri olan branche erişebilmeleri gerekmektedir.
* Projenin production yayına açılması.
    - Demo yayına açılıp onaylanan projenin production sunucusuna aktarılmasından ve gereken kontrollerden proje yöneticisi sorumludur.
* Projenin revize takibi.
    - Müşterilerden direk olarak revize taleplerini proje yöneticisi alıp , revizeyi uygulaması gereken kişiye iletir. Sorun düzeltildikten sonra yazılımcı / tasarımcı proje yöneticisine dönüş yapar. Proje yöneticisi inceleyip müşteriye dönüş yapar.
* Git sunucusu yönetimi.
    - Git sunucusuna proje açılması ve her türlü kontrolü proje yönetici tarafından yapılacaktır. Git sunucusuna başka kimsenin direkt yetkisi olmayacaktır.
* Personel eğitimlerinin düzenlenmesi.
    - Proje yöneticisi, yeni başlayan ve/veya halihazırdaki personelin güncel teknolojiyi takip etmesinden sorumludur. Kısa süreli eğitimler organize eder, beraber çalıştığı insanların da sürekli gelişmesi için çaba gösterir.
* Proje zamanlamalarını düzenlemek.
    - Proje yöneticisi, analizi ve tasarımı yapılmış olan projenin tasarım şablonu üzerindeki tüm maddelere ayrı ayrı zamanlama yaparak, toplam bitiş zamanını hesaplaması gerekir.
* Yeni personel işe alımlarında rol almak.
    - Yeni personel ihtiyacı olduğunda, ilanları takip edip toplantı düzenlemek,
        toplantılara bizzat katılmak zorundadır.
* Takım motivasyonunu korumak.
    - Proje yöneticisi birlikte çalıştığı takımın, motivasyon durumunu sürekli izlemek zorundadır. Takım içinde motivasyon sorunları varsa, çözümünden sorumludur.
* Şirketin sürekli gelişimi için daimi ar-ge yapmak.
    - Proje yöneticisi diğer işlerinden arta kalan sürede, tüm web teknolojisini takip etmekle yükümlüdür.
* Proje dökümantasyonlarını takip etmek.
    - Orta ve büyük ölçekli projelerde, dökümantasyon oluşturulmasının takibinden proje yöneticisi sorumludur.
* İş raporları düzenlemek / takip etmek
    - Haftalık / Aylık raporların düzenlenmesinden ve yönetime ulaştırılmasından proje yöneticisi sorumludur.
